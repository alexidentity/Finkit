Клон на Reddit!
===================

Покрај успехот на **reddit**, еден од неговите најголеми недостатоци е застарениот дизајн и покомплицираното корисничко искуство. Поради тоа целта на овој проект е да се задржи концептот што го направи reddit успешен и да се поедностави корисничкото искуство и разубави корисничкиот интерфејс со поминималистичен дизајн.

----------
Користени технологии
-------------

- [Spring Boot](https://projects.spring.io/spring-boot/)
- [jQuery](https://jquery.com/)
- [Thymeleaf](http://www.thymeleaf.org/)
- [Bootstrap](http://getbootstrap.com/)

----------

Елаборација
-------------
### Навигација
Главниот дел на овој проект е панелата за навигација која се наоѓа најгоре на страницата и ја има во сите останати погледи. Тоа е решено со користење на фрагментацијата од Thymeleaf, каде што треба само да се стави еден div таг во HTML кодот и да се наведе релативната патека до фрагментот што сакаме да го вчитаме. Тоа се постигнува со линијата код прикажана подолу.
```
<div th:replace="fragments/navbar :: navbarFragment"></div>
```    
> Приказ на панелата за навигација за најавен корисник

![Navbar for logged in user](http://i.imgur.com/ZVxrwTC.png "Приказ на панелата за навигација за најавен корисник")

> Приказ на панелата за навигација на уред со помала резолуција

![Navbar for device with smaller resolution](http://i.imgur.com/VDyHfwW.png "Приказ на панелата за навигација на уред со помала резолуција")

----------

### Почетна страна
На оваа страница се прикажуваат сите статии кои се креирани во последните 24 саати, а статиите се земаат од сите категории (subtopics) што корисникот ги следи. Статиите се подредени според бројот на гласови. 

Самата почетна страна е реализирана како категорија која корисникот не може да прекине да ја следи и не може да креира статија во истата, тоа е решено така што имаме резервиран збор за категорија што се пристапува со “/t/all”.

> Приказ на статии во **'/t/all'**

![Navbar for unlogged user](http://i.imgur.com/GLiEAyS.png "Приказ на статии во ‘/t/all’")

> Приказ на статија на уред со помала резолуција

![Navbar for unlogged user](http://i.imgur.com/wlqIAg4.png "Приказ на статија на уред со помала резолуција")

Кога прегледуваме некоја статија или прегледуваме некоја категорија (пр. “/t/music”), од десно на страницата вчитуваме уште еден фрагмент со што во тој поглед ги имаме информациите за категоријата која се прегледува во моментот. 

> Приказ на фрагментот за категоријата **‘/t/music’**

![Fragment for topic description](http://i.imgur.com/7QfCHfM.png "Приказ на фрагментот за категоријата ‘/t/music’")

----------

### Статија
#### Страна за креирање на статија

За разлика од reddit, при креирање на нова статија во овој систем корисникот има опција да постави линк од некоја страна вон системот и да има напишано текст за истиот.

> Приказ на страната за креирање на статија во **'/t/cgi'**

![Creating a new post](http://i.imgur.com/qDGBqGl.png "Приказ на страната за креирање на статија во '/t/cgi'")

#### Страна за приказ на статија
Откако ќе се заврши процесот за креирање на нова статија - корисникот се пренасочува кон страната за приказ на статијата. 

> Приказ на статија со наслов **'Test :)'**

![Post page](http://i.imgur.com/gCqtXx8.png "Приказ на статија со наслов 'Test :)'")

----------

### Страна за профил
Страната за профил е поделена на 3 делови и тоа се: дел за статистики на корисникот, дел за кои корисници ги следи и дел за скорешна активност на корисникот.

> Приказ на страната за профил на корисникот **'test'**

![Profile page](http://i.imgur.com/rNpSYGx.png "Приказ на страната за профил на корисникот 'test'")

#### Дел за статистики на корисникот
Во овој дел се прикажуваат информации за датумот кога корисникот се регистрирал во системот,  број на коментари, број на креирани категории, број на статии и вкупнен број на “karma” поени. Кармата се пресметува според формулите дадени подолу.

> $$фактор=\frac{број На Гласови По Статија}{100} + 1$$
$$кармаЗаСтатии = бројНаСтатии * фактор$$
вкупноПоени = бројНаКоментари + бројотНаГласовиПоСтатија + вкупенБројНаСледачиПоКатегорија * 1.2 + кармаЗаСтатии

Во истиот дел, имаме уште неколку функционалности, а тоа се: менување на аватарот, преглед кон категориите што корисникот ги креирал и додека сме кај некој друг корисник – можност за следење на истиот. Ако корисникот не е најавен на системот, копчињата за преглед на категориите и следењето корисник се сокриени.

> а) Менување на аватарот | б) Порака за грешка

![Changing the profile picture](http://i.imgur.com/G8WMUc0.png "а) Менување на аватарот | б) Порака за грешка")

> Прегледување на креираните категории

![Managing the created topics](http://i.imgur.com/hkw8lX9.png "Прегледување на креираните")

----------

### Страна за креирање или модифицирање на категорија **(Topic)**

Исто како и на страната за креирање на нова статија, така и оваа страна е поделена на два дела: на левата страна се наоѓа формата, а на десната страна се наоѓаат упатствата за полињата и објаснување за модифицирање на стилот за категоријата. На следната слика е прикажана страната при креирање на нова категорија.

> Приказ на страната за креирање категорија

![Create or modify existing topic](http://i.imgur.com/G2R3MbI.png "Приказ на страната за креирање категорија")

Модифицираниот стил ќе се прикажува при прегледување на категоријата и при прегледување на статии што се поставени во таа категорија.

> На следните слики е прикажан погледот на целата страна под категоријата “/t/news”, првата слика е како изгледа страната со и без модифициран стил.

![Full home page view](http://i.imgur.com/tNxV4O2.jpg "Приказ на категоријата '/t/news' со основниот стил")
![Full home page view with changed style](http://i.imgur.com/Spaazl7.png "Приказ на категоријата '/t/news' со модифициран стил")
